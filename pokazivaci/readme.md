1.      Napisati funkciju koja za zadani cijeli broj n vraća n2 (n*n) , ali tako da rezultat vraća preko adrese koju je dobila kao argument. Funkcija ne smije promijeniti stvarni argument n definiran u pozivajućem programu

2.       Napisati funkciju koja sadržaj neke cjelobrojne varijable n iz pozivajućeg programa mijenja u  n2
 (n* n). Dakle, funkcija treba promijeniti vrijednost neke cjelobrojne varijable koja je definirana u pozivajućem programu. 

3.      Napišite funkciju tipa double koja za zadanu vrijednost tipa double vraća zadanu vrijednost (tipa double) uvećanu za 10.0. Hoćete li dobiti ispravan rezultat ako funkciju pozovete sa stvarnim argumentom tipa int?

4.      Napišite funkciju koja zadanoj varijabli tipa double vrijednost uvećava za 10.0. Dakle, funkcija treba promijeniti vrijednost neke realne (double) varijable koja je definirana u pozivajućem  programu. Hoćete li dobiti ispravan rezultat ako funkciju pozovete sa stvarnim argumentom koji je pokazivač na varijablu tipa int?

5.      Napišite funkciju koja za dvije zadane vrijednosti tipa int u pozivajući program vraća dvije vrijednosti: prva vraćena vrijednost je veća među zadanim vrijednostima, a druga vraćena vrijednost je manja među zadanim vrijednostima. Npr. ako se funkciji zadaju vrijednosti 2 i 3*2, funkcija u pozivajući program mora vratiti vrijednosti 6 i 2.


6.      Napišite funkciju koja vrijednosti u zadanim varijablama x, y i z (tipa double) sortira  po veličini, od najveće prema najmanjoj. Drugim riječima, očekuje se da će funkcija zamijeniti vrijednosti u varijablama x, y i z tako da vrijednosti budu poredane od najveće prema najmanjoj. Npr. ako se funkcija pozove za varijable x=2.0, y=4.0, z=3.0, nakon izvršavanja funkcije u varijablama x, y, z se moraju nalaziti vrijednosti x=4.0, y=3.0, z=2.0.

7.      Napišite funkciju koja prima pokazivače na dvije varijable tipa int, te vraća pokazivač na onu od njih koja ima veću vrijednost. Ako varijable imaju istu vrijednost, funkcija vraća pokazivač na prvu varijablu.

8.      8. Napišite funkciju koja prima pokazivače na dvije varijable tipa int, te vraća vrijednost varijable koja ima veću vrijednost.
